<p><strong>Śivadharmottare ṣaḍaṅgavidhir</strong></p>
<p><strong>nāma prathamo &rsquo;dhyāyaḥ</strong></p>
<p>namo &rsquo;stu tasmai śakalendudhāriṇe</p>
<p>phaṇīndraratnadyutikaṇṭharāgiṇe |</p>
<p><span data-type="milestone" data-subtype="note" data-start="start" data-annotation="#note8d87ef0ddd1a61676279810489"></span><span data-type="annotation-object" data-subtype="note" data-annotation="annotation-">harāya</span><span data-type="milestone" data-subtype="note" data-end="end" data-annotation="#note8d87ef0ddd1a61676279810489"></span> śubhrābhrakapālamāline</p>
<p>vibhinnadaityasphuritaikaśūline || 1 ||</p>
<p>j&ntilde;ānaśaktidharaṃ śāntaṃ kumāraṃ śaṅkarātmajam |</p>
<p>devārisūdanaṃ skandam agastiḥ paripṛcchati || 2 ||</p>
<p>agastir uvāca</p>
<p>bhagavan darśanāt <span data-type="milestone" data-subtype="apparatus" data-start="start" data-annotation="#apparatus457f0ab11283c1676279669979"></span><span data-type="annotation-object" data-subtype="apparatus" data-annotation="annotation-">tubhyam</span><span data-type="milestone" data-subtype="apparatus" data-end="end" data-annotation="#apparatus457f0ab11283c1676279669979"></span> antyajasyāpi sadgatiḥ |</p>
<p>saptajanmāni vipraś ca svargād bhraṣṭaḥ prajāyate || 3 ||</p>
<p>tenāsi nātha bhūtānāṃ sarveṣām anukampakaḥ |</p>
<p><span data-type="milestone" data-subtype="apparatus" data-start="start" data-annotation="#apparatus8b953f5d6da4f1676279930873"></span><span data-type="annotation-object" data-subtype="apparatus" data-annotation="annotation-">ataḥ</span><span data-type="milestone" data-subtype="apparatus" data-end="end" data-annotation="#apparatus8b953f5d6da4f1676279930873"></span> sarvahitaṃ dharmaṃ saṃkṣepāt prabravīhi me || 4 ||</p>
<p>dharmā bahuvidhā devyai devena kathitāḥ kila |</p>
<p>te ca śrutās tvayā sarve pṛcchāmi tvām ahaṃ tataḥ || 5 ||</p>
<p>kiṃpradhānāḥ śive dharmāḥ śivavākyaṃ ca kīdṛśam |</p>
<p>liṅge &rsquo;rcitaḥ śivaḥ kena vidhinā samprasīdati || 6 ||</p>
<p>vidyādānaṃ ca dānānāṃ sarveṣām uttamaṃ kila |</p>
<p>tac ca śrutau dvijendrāṇāṃ nānyeṣāṃ samudāhṛtam || 7 ||</p>
<p>tatpuṇyaṃ sarvavarṇānāṃ jāyate kena karmaṇā |</p>
<p>j&ntilde;eyaṃ katividhaṃ tac ca vidyādānam anuttamam || 8 ||</p>
<p>kāni puṇyāni kṛtveha gṛhiṇaḥ svargatāḥ punaḥ |</p>
<p>manuṣyalokasambhūtā yogaṃ vindanti śāṅkaram || 9 ||</p>
<p>karmayaj&ntilde;as tapoyaj&ntilde;aḥ svādhyāyo dhyānam eva ca |</p>
<p>j&ntilde;ānayaj&ntilde;aś ca pa&ntilde;caite mahāyaj&ntilde;āḥ prakīrtitāḥ || 10 ||</p>
<p>eṣāṃ ca pa&ntilde;cayaj&ntilde;ānām uttamaḥ katamaḥ smṛtaḥ |</p>
<p>etadyaj&ntilde;aratānāṃ ca pradāne kīdṛśaṃ phalam || 11 ||</p>